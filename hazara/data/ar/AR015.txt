خیلی دیره که دیده ره ندیدوم
استیره و سپیده ره ندیدوم
ای شوا خاو مه بیخی پیچلگه
بی‌جوره آفریده ره ندیدوم
اگه دیدی بوگی که دم مه بور شد
ازو غیتا رایی خانه مو دور شد
هر جای دیده یه دیل مه ده اونجی
لبماله دیل مه از کوتو تو پور شد
مره مخصد مره منزیل مه تویی
امو قند منی آغیل مه تویی
تو دور استی چغیل گشته سینه مه
همه صوت و همه ترتیل مه تویی
پیغام سلام توره ما چیم ده رایم
نه تو مییی نه ما میتنوم بیایوم
چیم مه روشو موشود قاصد تو میماد
چشیم ده راه دان درگه قلایوم