رفیقی دیل ددو سخته خدا جان
آدم لنجور و کرخته خدا جان
امو شادخت قوما و رفیق مه
ده دام چیم خو اندخته خدا جان
دیل مه کفتر شده ده گوش بام شی
اوال میره اوالی چشت و شام شی
مره بیریو کده قیله موکونه
ده دیل نیگا مونوم از احترام شی
گمو رفیق مه سر تایی نداره
مره موگه که دارایی نداره
موگوم ما دیل ددوم او نا مسلبو
بی چوکی استه آغایی نداره
دیل کافر شی آرام کو خدا جان
اسب سرکش شی ره رام کو خدا جان
ده اینجی غیر تو ما کس نداروم
بخیر تو کاره تمام کو خدا جان