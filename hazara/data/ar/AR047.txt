رفیق جانی چشیم جنگی موکونه
ازو چل سیاه سنگی موکونه
ده لب هر پتی گل خور می‌نخشوم
اکت و ادای دیزنگی موکونه
گله دروم تو دیل بردو بلدی
شکار دیل کدونه راه بلدی
لبای تو مللم و آرام جانه
بخیه کدون زخمه نا بلدی
نمومنه ای روزا نه ای جوانی
رفیق آزار ددونه ناجوانی
بغل واز کو مره شیفت نفس کو
پوش اینه بدی تو یک نشانی
توره مردومه هیچ کس جم نمیتنه
بوته ولغت ره هیچ کس خم نمیته
بیا که بشینیم پالو ده پالو
بلدی مردم هیچ کس ماتم نمیتنه