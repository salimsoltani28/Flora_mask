چوشمه‌ی عاشقی که آو شی شوره
دیلی که عاشقه چیمای شی کوره
مه از دیدار تو قنجی نمونوم
مو آردو ره موگن از دیل خو جوره
ده پای تو ایسته یوم تا لب گوره
نموشه هیچ رقم از دیل مه بوره
ایشاره  چیم نگی که قتل عامه
ار خیل مردوم بوگن ندیده زوره
تو که از گاته گاه تی چیم مه استی
امو مهر گوی و ملایم مه استی
تره که دیل ددوم ما پس نمیگروم
بلند رتبه امو موهیم مه استی
نموشه شو مه روز بی یاد از تو
لبماله دیل مه از فریاد از تو
ده ار جای یاد تو استه رفیق مه
تو شیرینی مه هم فرهاد از تو