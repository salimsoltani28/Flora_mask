ستاره گل زده دور یخن خو
بیا دیر مه بیارو باره خن خو
غمِ بی سرزمینی سخته آلی
دلی آشیق مره جور کو وطن خو
امادی قد خو یار بامیانی
شخِ دستمالِ گلکارِ  کتانی
 به اندازه قفِ الغه خو بیرو
برایم خاگِ سلساله نشانی
سونی بند امیر ام یگ گذر کو
ده آوی یخ‌ گلی پیچه خو تر کو
د روی مه پاش بیدی عطری مویا ره
« دلی دیوانه ره دیوانه تر کو»
دیگه سوغاتی بیرو مایی مغرور
ده کنج لب خو خال از دود تندور
مزهِ‌ی نانِ گندم یاد مه رافته
شدیم سالایه از بیشتِ خدا بور