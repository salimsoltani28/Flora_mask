واده که موی خوره کشال موکونه
کومه اسپی کج هلال موکونه
می‌کننه دیل و دیل‌خانه یک‌جای
نه در میدیه توغری الال موکونه 
ده بی باکی رفیق جو یک تگووه
دیل عالم ده خال لب گرووه
چیم بادام شی نامی یه ده ای شار
واده دده بخیر واده درووه 
قسم ایشتی منی خو مو ده گندوم
ار خیل توره موگن بیل بوگه مردوم
دو دیل یک جای شده یک دیل موشی مو
ده دیل خوشوم رفیق از دیل میخندوم 
دونیا بی عاشقی روز زیمیستو
نه دیل بازی نه دیل دادو نه بستو
مزاغ و مستی و ماخ مزاقی
شیری تورای قند ادلی و مستو 