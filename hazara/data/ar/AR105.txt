تو ناگانی بچی ده دیل مه شیشتی
نیال دوستی ده دیل مه کیشتی
تو بردی طاقت و صبر و قراری
ده شان مه موشونه تو حور بشتی 
اول گشتی که قد مه توره گفتی
یک گبی دیله آردو جوره گفتی
خدا میدنه گب آردوی مو یگ بود
کار دله نه کار زوره گفتی 
چیمای ناز تو اسیر گرفته
دل پر غم مره تی تیر گرفته
پر و بال جورمله پرواز نمیتنوم
جور و بازوی مره زنجیر گرفته 
کجا بودی زدی ناگانی یک تیر
گونای چیم تویه  یا رنج تقدیر
مره چیمای تو ایج ایله نمونه
تی قاشا ایشتی غوره‌ی انجیر 