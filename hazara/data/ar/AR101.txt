بسم یادای شیره از سر بگیروم
ده گوش دیل خو یک دفتر بگیروم
نموشه حوصله خلق مه شده تنگ
ده پشت قاش یار سنگر بگیروم
غمای دوری ره کنوم نوشته
امو کوتو ده دیل پای سنگ و خشته
واده که توغ موکد بی بولغه سون مه
جای چیمای گل ده دیل مه شیشته
قراری ره گرفته قد خو بورده
ده جای شی کوی از غمه اوورده
تا که عاشوق نشی تو پی نموفتی
بغیر از او دیگا ده دیل مه مورده
بیا که دیل مه بی تو در گرفته
چوقرای بی کسی از سر گرفته
آدم مه گم شده آدم نمنده
سر و سودای مره ماشر گرفته