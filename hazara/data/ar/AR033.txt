بلدی رفیق مه!
رفیقی دیل شریکی جان شریکی
رفیقی دیگ شریکی نان شریکی
رفیقی ناز کدو و دیل بریکی
رفیقی قول ددو پیمان شریکی
رفیقی راز کدون تاشه تاشه
رفیقی ساده‌گی مانند خاشه
رفیقی جان ددو بلدی رفیق خو
رفیقی یکدلی دیستا ده ماشه
رفیقی جیل شدو یکجای پریدو
رفیقی دیل گرفتو دیل سپردو
رفیقی یک قمار عاشقانه
رفیق ناتو ره یک پای خریدو
رفیقی دیست ده دیست گردو ده گردو
رفیقی دیل اوورد و دیله بردو
قرگ بیل دیست خوره که دیل مه زخمه
بلدی بی‌دیل رفیق خو دیل اووردو