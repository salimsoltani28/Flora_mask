پیش درگه رفیق مه غالمغاله
گمو که زمزمه از چارده پاله
رفیق خوره پیرو ایشیله موگوم
امو کاکه که بلی لب شی خاله
منیی دوخترو کم توره استه
ده آسمون مه همو استاره استه
موفامه عاشقی ره رمز و رازه
خود شی استاد و آتیش پاره استه
ده هر توره تنا یگ را می‌خنده
نازوگ خنده‌ی یار بیخ مره کنده
مه صدقه‌ی نرمگ خندیدون شی
حساب کتاب مو‌نه او چون و چنده
سلامالیک کدوم بی بولغه توغ کد
بوگی سر تا به پایای مره قوغ کد
مره تانه میداد که بی کس‌ام ما
تورای توره گوی یگ‌را دروغ کد
