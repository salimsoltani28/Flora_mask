ارغیدایی از آودیده خو موگی
ازو خاوای شو دیده خو موگی
پیغام تو دیل مره پاره موکونه
ازو زخمای چیم دیده خو موگی
خدا میدنه که ما از تو بدتروم
دیل مه پوره بیخی ما دم ده سروم
نه یک لازه که بیخی تویی کوتو
تو اونجی استی ماهم خون جگروم
نمیدنیستوم که تیت پرگ موشی مو
آواره ده جغه سرگ موشی مو
ای روزا ره گمو ده خاد دیدی مو
بی‌جای جایداد قرگ قرگ موشی مو
کجایی او خدا استی نیستی؟
بچی تو ایقدر درگا ره بستی؟
فقط یک رای تو منده تکیه گای مو
ولی باور دریم تو استی استی