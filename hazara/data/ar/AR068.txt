دیله از زندگی بیزار موکونه
نان گندمه بیخی زار موکونه
پیش دیده ده عید رافته نتانی
دیله بیرو کده اوگار موکونه
خدا کشکی خود تو عاشق نبودی
ده ای کارا بیخی لایق نبودی
تو جام ادلی کدی چیمای دیده
دیده مه چیم ده راه دیل دق نبودی
ده ای پاسو دلیر گشته نموشه
ده پالوی دیده شیشته نموشه
شار مو بیرو شده ارباب مو ظالم
قد دیل جم بولجه ایشته نموشه
مگم ده عید مییوم خانه تو دیده
تیار کو تو میوای نو رسیده
پنای مه ده خدا هر چه که شد شد
چه غید بییوم بوگی که چیز خریده