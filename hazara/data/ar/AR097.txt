خیلی دیره که پیغام تو نمیه
اوال خوب و سلام تو نمیه
خدا کنه که خیرت بشه قولا
اواز آزو از شام تو نمیه
شیری نقلای تو د دیل مه شیشته
نخش پیزار تو د دیل مه شیشته
خود خو پرموشت کدوم سر خو کدوم گوم
تو مره قوغ کدی که ایل مه شیشته
بی تو نور بند مه دونیا موشه شور
آدم جور تیار آسو موشه کور
دونیا قد تو قتی دولی یه یارجان
تو که پیغام بدی دیل مه موشه جور
خدا نکنه کنی تو بی وفایی
نشه روزی که بیشنوم از جدایی
جدایی بی وفایی رسم شیطو
نموفاموم امالی د کجایی