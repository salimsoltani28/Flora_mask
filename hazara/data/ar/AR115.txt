واده چوکری واده بُولُو موشونه
تامو دوره ازی جَولُو موشونه
غِیلَی کومتَی شِرِیش دَ سر زدونه
رای رافتو از کُندُلُو موشونه 
افتو بارو مونه لالگ مونه گُل
سرخاو کنده موشه بیلند کنی پُل
بلدی بورو بیا پیزاره نو کید
اسپونه نال کده سرخو کنی جُل 
دان دیگدو بیار چمبر دیگه
خبر بی بولغه کید ارباب و بیگه
بیا که شور بدی الوای سرخه
اَسیَه نو تیز بوده قد نان مو ریگه 
ای سال نو موگه که سال گَوَه
بخیر که تیر کدی سال تُومَوَه
خدایا دل بدی بی دل ام امسال
دل پرخو پیش دیده گِرَوَه 