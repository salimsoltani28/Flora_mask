بچی بلدی تو سودایی موشوم ما
بچی بلدی تو غوغایی موشوم ما
گمو ماشر کده جادوی چیم تو
گبای دیله خدایی موشوم ما
گل پیچک وری ده دور دیل مه
تو تو خوردی کلو ده دور دیل مه
به غیر گل دیگه تشبی نموشی
تو ماه ثور شدی ده دور دیل مه
نموشه از تو دیل کنده نمیتنوم
ده جای تو هیچ کسه شنده نمیتنوم
تویی دوا تویی شفا ده دیل مه
بی تو ای درده ما کنده نمیتنوم
قدی چیمای خو تو جادو موکونی
آغیله و خانه ره کادو موکونی
گهی قاری گهی خوش‌خوی موشی تو
یگو را از گب نادو موکونی
