توکه موری تره دیده نمیتنوم
تره از کسی پرسیده نمیتنوم
تویی راز و نیاز تویی نماز مه
بغیر تو ده کس دیده نمیتنوم
جیدایی زخم ناسوره خدا جان
جیدایی نیش زنبوره خدا جان
موسوزه از تنایی استغون مه
جیدایی ایل تندوره خدا جان
دیل لبماله ره خالی نمیتنوم
قدی نا اهل اهالی نمیتنوم
هر جای که دیل بوره پای اونجی موره
پیش قلای تو بقالی نمیتنوم
شیری گیمای تره پرموشت نمیتنوم
شیری گبای تره پرموشت نمیتنوم
کشاله دیل مه هر جایی که بوری
شیری هوای تره پرموشت نمیتنوم