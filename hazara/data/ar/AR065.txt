عجب تيز هوش و رموز فامي آلي
سر بيلگه د گوش بامی آلی
مه قربان رفیق جیلغ و هوشیار
ده هوشیاری کلو خوش نامی آلی
سر واده خو دیل بی دیل نموشی
ده گب توره گوی قاییل نموشی
جای سوزو جوالدوز تیله مونه
قایم ایسته و کج و کیل نموشی
دنیا دو روزه یه کوتو کنی کم
غمای دیله قد موتو کنی کم
بلی شانه تو بیلوم دیست خو آرام
سیایی از روی ماتو کنی کم
بوفامو جای عاشوق غول بیشته
خدا گفته ای گب ده دیل شی شیشته
ازو خاطیر دیلگ مه در تو بنده
دیل بی عاشوقی دیوال خیشته