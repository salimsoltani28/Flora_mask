پاتی منده شده بوروم ده رای شی
پیزار سرکج زری ده پای شی
صبای گاه موره خانه‌شی دوره
مه صدقه‌ی ازی بورو بیای شی
لب جوی قدی آو بازی موکونه
دیگ و دیگلی ره نیمازی موکونه
یگو را چب‌ و راس خو ره مونه توغ
قد دوم چیم تیر اندازی موکونه
موی کوتا بلی شانه شی خوبه
موره گردو و گوش گانه شی خوبه
بگیروم از لبای شی زندگی ره
وادی واده کدو بانه شی خوبه
ده کار عاشقی استاده خودشی
برف و بارو دیده آزاده خودشی
تمام کار شییه رمز و ایشاره
موفامه زندگی دلشاده خودشی