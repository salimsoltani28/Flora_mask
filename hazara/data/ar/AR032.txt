نپرس از مه غدر چون و چرایی
نموفامی تو هیچ درد جیدایی
لبا اوزو موشود تو جای مه بودی
چقور زخمی ده دیل داروم خدایی
جیدایی زخم ناسوره خدا جان
جیدایی ایل تندوره خدا جان
خدا میدنه یکجای موشی نموشی
جیدایی نیش زمبوره خدا جان
از اول کشکی مو قتی نبودی
مزاغای لب پتی نبودی
تنا تویی ده دیل مه شیشته بودی
از اول جنگی و آشتی نبودی
موسوزه جان و دیل مه استغون مه 
بوگی قوغه منی‌ای دیل درون مه
رفیقی بی رفیقی دیل بریکی
ده شان موشه که آوی جوشه خون مه