کوتوی دیل مه یلدایی یه دیده
سرمه بلدی شی سودایی یه دیده
نموفاموم بچی ده دیل مه شیشتی
مهر تو ده دیل مه خدایی یه دیده 
دیل مه چیمای تو ره بانه موکونه
بلدی خو نقل و اوسانه موکونه
دو سه یلدای کوتاگی موکونه
واده که یاد جانانه موکونه 
ما و یلدا و تنایی ده ای شار
بی دیل موگه که بی ندره ده بازار
ار جای باشوم دیل مه ده دیل شی گیری
بوگی بسته ای مو آردو ده یک تار 
یلدا بانه کده بوروم خانه شی
سر خو یگ را بیلوم بلی شانه شی
بشینوم روی ده روی زانو ده زانو
یگ را اینه شووم یگ را شانه شی