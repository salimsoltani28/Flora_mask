موگه یگ ازرگی عباسه خاو دید
ده شانه شی علم قد مشک آو دید
دوید سونشی که وُی جان مه فدای تو
تمام خانوار مه خاگ پای تو
بغل کد شور کده پای شی ده زامت
شفاعت کو مره روز قیامت
موگه اباس گولند پایای خو ماکم
ای کارا چیزه؟ تو انسانی ما ام
اول ده خود خو یک کم احترام کو
نه کلبی‌سَین نه ام کلبیلی نام کو
نه ام پیسای خوره خرج کو اوایی
فقط که نام تو بیشنه کربلایی
ده قولای شوم کلو محتاجِ نانه
 ده ماجید نور حرامه، تاره خانه
اگه کمگ کنی گشنه فقیره
خدا ام از سر تقصیر تو تیره