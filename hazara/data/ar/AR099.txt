واده که آوور ادلی چوم موکونی
چبقو و باریش و موسوم موکونی
نموفاموم که باره یا زیمیستو
پیکی قیچی زده لخشوم موکونی
قدی اینه قتی تورای خو موگی
قودای موی بلی شانای خو موگی
د آغیل کس نیه لوز تو بوفامه
تو توره قد دیلی دانای خو موگی
مه صدقه پشت خوره یگ را کنو توغ
دیلی باچه غریب استه بلی قوغ
دیلی سنگی د شان مه زیب تو نیه
قتیغ دیل مه یه یک چمچه گک دوغ
تو که از گا ته گاه د دیل مه استی
زبور و تورات و انجیل مه استی
نشه روزی که پای بیلی بلی خار
دیل تریگ مره قندیل مه استی