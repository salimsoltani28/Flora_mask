کشکی اینه ده روی ده روی تو بودی
لازه لازه ما ده الغوی تو بودی
جدایی ما و تو اوسانه موبود
ایشیل توپگ بند موی تو بودی
کشکی ما گاج چادیر غوی تو بودی
دو قد کده بلی بازوی تو بودی
ازی شانه ده او شانه نوبدلو
شاخ چادیر گلگ اوزوی تو بودی
لبای نازوکک الوندی رنگه
خدا میدنه بلدی شی دل مه تنگه
دل پر خو‌ن از یاد رفیق خو
قد آشنا بیگنه دایم ده جنگه
روزی ایلمگ کدی قد دم چیم خو
ازو کیل و ازو چل قدیم خو
جای ایلمگ ده دل مه زخم کاری
مره ایشتی تنا ده ترس و بیم خو