بیا ظالم دیل آزاری ره کم کو
دیل مه گد ود شده ده جای شی سم کو
امو نوربند امو پاتی ره موگوم
مره بیرو کدی قد دیست خو جم کو
کشال گیسوی تو کد خون مره لخته
مره حلال مونه قد چوب و پخته
خون آدم موشه ده بیخ تو آلی
ده کار نجار نیه سم بییه تخته
بسوزان دیل که دیل بیرون تو مایوم
لب دامو گل پیرون تو مایوم
بده ازلب او جرعه زندگانی
خریدار بییه موزون تو مایوم
اگه تو دیل دری تو دیل بسوزان
چیمای حسود و بخیل بسوزان
بغل واز کو تو روشنی ره بغل کو
گور ارباب ای آغیل بسوزان