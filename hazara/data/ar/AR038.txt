ده یاد تو دیل پر کوتو بشینوم
پیش قلا دیلی افتو بشینوم
شوا که خاو نییه بیداره دایم
بلی بام خو پیش ماتو بشینوم
نموفته پی کسی دلداده نییه
ده غم بیلگه جای و واده نییه
غم دلدادگی دو نیم موکونه
دیل که عاشق نشه افتاده نییه
مه قربان ازو چیمای بادام
مه قربان امو یار رموز فام
عاشوقی درد بی دان و زبویه
واده که دیغ موشه مییه بلی بام 
تو که دیل تنگی ما از تو بد تروم
نگی توره که بیخی در به دروم
چند دیر استه که چیمای تو ندیدوم
ازی روزا که امده ما خبروم