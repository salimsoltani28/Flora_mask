ده چار بجه واده مو تانگ تیله
خدا کنه بخیر آبه تو بیله
تنا تویی امو کاکه ده آغیل
ریزه کته ده شار از پس تو جیله
توره مردومه مو طاقت موکونی
تنا خدای خو عبادت موکونی
پل سوخته پیش منار بابه
دعا کده مو زیارت موکونی
قد دیده خو شار گشتی موکونوم
گزاره قدی ندشتی موکونوم
فقط میگیروم دو دانه ساده برگر
سایه دیده خو مال چشتی موکونوم
رفیق مه قد مه دلتنگی موکونه
یاد رافته کوته سنگی موکونه
 ده تونس پیش روی پالو ده پالو
پیش مردم جگر جنگی موکونه