دیدهِ تو موره دل‌تو طشتِ قوغه
تیی دالونِ یخ سرکش نی دوغه
نمونه دوغِ یخ ام دل توره یخ
موگی قد خودخو رافتون‌شی دروغه
نمیگره یگ لظه ام دل‌تو آرام 
پکر گی خانه موری گی سر بام
ده دلتو شوره افتو موره کم کم 
مشونه چند برابر غم سرِ شام
پتیره شاخِ دسمال مزنی گیری
دیدهِ تو موره مومنی تازه بیری
دَ دل تو صد رقم توُره میگرده
بلند چقرا مونی طاقت نمیری
رفیق تو تیر موشه از تیی قران
دَ چیم‌تو چشمه‌یه دَ دل‌تو طوفان
ده چیم یار‌تو ام دریای غمه
غم‌ِ دوری، غمِ جنگا،غمِ نان...