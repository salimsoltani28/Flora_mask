بسم آوور بسم بارو میایه
مللم بلدی دیلی شارو میایه
نمومنه زخم دیل مو تا سبا ره
بسم دوا بسم دارو میایه
سبا موشه بخیر افتو میایه
بسم گرمی دیلی پیتو میایه
ای شو سبا موشه آخر نه آخر
شادی ده دیل پر کوتو میایه
اگه ای روز مو روز توشنگی یه
اگه ای روز مو روز گوشنگی یه
ای رسم قدیمه دایم نمومنه
پس هر تریکی یک روشنگی یه
مو توغل دیده ای تلغاغ و چبقو
مو طوفو دیده ای اولاد دیقو
ده هر میدو نصیب مو سربلندی
اگه چی بوده ای قد خون خو قودقو