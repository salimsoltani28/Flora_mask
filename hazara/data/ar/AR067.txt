الا کافر تو کم کو کافری ره 
بیا توغ کو تو جنگ زرگری ره
آوور ره کش کدی ده نیم ماتو
از نیم روی تو پس کو چادری ره
خبر دری تو دیلی مشتری ره؟
واده که تو میدی انگشتری ره
تو که از گاه ته گاه سنگ دل نبودی
تو رحمی کو کومه خاگیشتری ره
تو تو که توغ مونی ماشر موکونی
تو اهل قبله ره کافر موکونی
نه دین میلی نه آیین و نه مذهب
فقط دیل خون و در به در موکونی
گرفتار چیم بادامی مانند
دیل که بی مونه دایم موگه چند
ده پیسه بی شی هیچ پوره نموشه
ده یک توره چیمای تو بیخ مره کند