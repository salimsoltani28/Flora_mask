دیل مه تنگه ده میمانی ریی یه
پس پیرکی و بولانی ریی یه
ده جان مه میشینه دیست پخت دیده
بلده دیده یار جانی ریی یه
هوای دیده جان دایم ده سر مه
خیال شی‌یه دایم ده گیرد و بر مه
بی یاد دیده شو مه روز نموشه
ز عشق دیده جو گل ده جگر مه
دیده جان روز و حال مه باخبر شو
تو یگ را مثل من زیر و زبر شو
عاشوقی دیل کدو پگ شی خطره
ده دریا دیل بزن تو همسفر شو
خدای عاشوقا خدای مو آردو
گبای دیل استه گبای مو آردو
دان مردومه مو دیوال نمیتنیم
بخیر ده غول بیشته جای مو آردو