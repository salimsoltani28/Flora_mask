چادیر نارنجی که یاد مه مییه
خونوچه از دیل ناشاد مه مییه
او روز که گشتی مو بازو ده بازو
واده مال چشتی و واده ی آزو
بچی نقروب شدی از مه چه دیدی
یا که پر تو توره از مه شنیدی
خدا میدنه آلی ده دیل تو روشه
دیل تنای مه قد دیل تو خوشه
خود تو رافتی مگم گیمای تو منده
ده پیش چیم امو سیمای تو منده
نموشه که کنوم ما توره پرموشت
مگم بوفام که دوری تو مره کوشت
بسم روزی شوه یگ را ببینوم
ده لب جوی ده سر راه ببینوم
دلم تنگه زبس که چیم ده رایوم
قل تو دوره نموشه ما بیایوم