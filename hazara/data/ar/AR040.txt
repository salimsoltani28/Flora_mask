ده ای پاسو بچی آوور تو چومه
پیغام سلام نییه درک تو گومه
خدا بخیر که چیز توره شنیدی
سلامالیک تو بیخی خوش قدومه
توره ماه و توره مردوم می‌نخشه
توره آغیل منی گندوم می‌نخشه
ده ای جلگه تنا تویی نمونه
توره هرکس که پرسیدوم می‌نخشه
جوره تو نییه کس پیدا نموشه
ده ای نسل و ده ای غیدا نموشه
دیل نازوک تو ابریشوم وری یه
تنا تاریف ده ای بیدا نموشه
رفیق جانی موفاموم دیل تو پوره
زخمای دیل تو هم بیخی چقوره
تو سر تاکو که گل کنوم ده گردو
دوشمون عاشقی رفیق، غروره