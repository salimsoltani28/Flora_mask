تو که ایلمک کدی بیخ مره کندی
نیال عاشوقی ده دیل مه شندی
امو ایلمگ کدو یاد مه نموره
ده یک ایمک تو چند گبه رسندی
نشانی ره بوگوم مویا کشال بود
زیمیستون قشنگ پار سال بود
از اوم روز تا به حالی بی قراروم
بلی شانه‌ی راس یک ریزه شال بود
دردای دیل خوره کدوم ایشاره
اگه نکنوم رفیق جانی چه چاره
تو پی موفتی خون آدم ده بیخ تو
قد یک ایلمگ کدی جگر مه پاره
اگه کوتو دری از تو بد تر اوم
از دیل شاریده تو ما خبروم
کمر بسته بخیر بوری ده ای راه
تو خوش‌خوی کو که بیخی خون‌جگروم