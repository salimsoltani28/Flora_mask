خدا میدنه چطور غمباره دل مه
پر از کوتو پر از منیاره دل مه
ده روز چند رقم اوال میایه
از بس که درد دره شدیاره دل مه 
خبر امده ده مالستو شده جنگ
جلگه تاریخ جگه اوماغ و فرهنگ
چطور ریی کنوم پیغام سلامی
دلم از پشت نازدانه شده تنگ 
سلام ای نازنین قد بلند مه
سلام اسپی چنار دل پسند مه
ای روزا تیر موشه قد خوب و بد شی
مگم تو جور بشی شیرین و قند مه 
دم صبا شده افتو میایه
نقل و توره دیگه از نو میایه
بلدی دیدون تو بیخی چیم ده رایوم
واده دلمول واده درو میایه