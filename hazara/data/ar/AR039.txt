ده جنگه دیل مه دایم قد چیمای تو
دو بادام قشنگ خوش‌نمای تو
امو شمشیر که دایم ده غلافه
مره قیله مونه کنج لبای تو
بیا تو از چیم عاشق خو توغ کو
ده جای مه بشی اوختا مره قوغ کو
قشنگ بییه توره استوم خریدار
مه راس گفتوم بیا خود تو دروغ کو
واده که ناز مونی دلبر موشی تو
ده دیل و زخم دیل نیشتر موشی تو
یک ادلی یه رفیق جان شو و روز مه
زحال و روز مه کی خبر موشی تو
جهنم موکونی احوال نمیگری
خبر از دیل مالامال نمیگری
اگه ناخوشی تو درد تو ده جان مه
رفیق جانی بچی امسال نمیگری