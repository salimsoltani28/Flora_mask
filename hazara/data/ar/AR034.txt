تو دیل‌دادونه پی موفتی نموفتی؟
ده قوغ بریونه پی موفتی نموفتی؟
مونی کباب واده دور دور می‌گردی
درد دندونه پی موفتی نموفتی؟
ده ای آغیل تو که ماشر موکونی
بی دیل آدمه ده خو تر موکونی
ده یک ایلمگ مونی تو خون آدم
واده کیرپک خوره نیشتر موکونی
مه دیل دادوم ده چیمای قشنگ تو
مه دیل دادوم ده کومای دو رنگ تو
منی دیگرو که ایشاره موکونی
مه دیل دادوم ده گشتار قیرنگ تو
اگه موردوم رفیق قاتیل مه تویی
چقور زخم ده غول دیل مه تویی
دمی آخیر کنو یک مهربانی
امو رفیق نا قاییل مه تویی
