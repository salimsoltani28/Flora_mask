رفیقی دیل بریکی غم شریکی
یک دیل دوجای ولی ماتم شریکی
رفیقی جان ددو و جان گرفتو
دوجیب یک جیب نگی درهم شریکی
هوای کاکل برهم شریکی
بارو و جاله و شبنم شریکی
رفیقی راز کدو و ناز کدونه
درمو و درد و هم مللم شریکی
رفیقی دشت برچی دشت هرچی
صندو و آلغه و صد میخ و پرچی
رفیقی روز بد بازو ده بازو
بلی شانه قتی گل موشه سرچی
رفیقی توغ کدو قد دوم چیمه
منی آردو سینه سیو دو نیمه
رفیق مامله قد غول دیله
پیرون شی از برگ تنبون شی جیمه