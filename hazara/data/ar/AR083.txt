خداوندا ای روز بیگا موشودی
مورغاگ نو کشکی پیدا موشودی
پیغام سلامی از دیده ره میوورد
خدایا کشکی اوغیدا موشودی
ده ای شار غریب دیل مه شده تنگ
ناخون ایشاره شده تیی سنگ
غما تونجی کده گلو شده کور
شدم تنا آلی غریب و الدنگ
مسافر گشته ام دیل مه ده جای مه
تریگ و آووری استه هوای مه
قد تو راستی بوگوم ما کب دیل خو
خدا میدنه منی دیل جدای مه
تنایی خو قد تو ناله موکونوم
می‌خندوم راستی شی بانه موکونوم
نپرس رفیق که دیل مه قول و بوله
ناله از درد چند ساله موکونوم