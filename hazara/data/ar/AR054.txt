ده مشک مایه خو هیچ جوره ندره
ده دیگ کاسه خو هیچ توره ندره
قاقای جوغس وری مغوله دیده
شیرینی لب شی‌ره بوره ندره
پیکی ده نیم روی دایم کشاله
بلی لب بریگ یک دانه خاله
مزدور دیغو ره سر تایی ندره
قاس قاس خنده مونه که بی خیاله
سیو دونیم وری کومای دیده
اول ماه وری قاشای دیده
روی اسپی شی‌ره افتو ندیده
لب تندور همیشه جای دیده
بلند بییه گردون شی قاز وری‌یه
بلند پرواز خودی شهباز وری‌یه
شرنگ میزنه واسکت روپییه‌ی دیده
ده شان موشه رقم ساز وری‌یه