خیال تو پیش چیم مه تو موخوره
روز روشو ده شان مه شو موخوره
تو نوربندی رفیق کاکه سراغی
باچه غریب که نان جو موخوره
سر استین مه کشکی نو موبودی
بلی شانه مه یک برنو موبودی
میمادوم پیش خانه تو اوال گیر
قشنگ دلبر بلی ماشو موبودی
گردون خو قیل نگیر ما دیل بریگوم
ده درد دیل تو از گا ما شریگوم
نوربند مافتی‌ی بلی بند مه تویی
چیراغ تویی به غیر تو ما تریگوم
بشینیم روی ده روی دیستا ده شانه
دونیا دو روزه یه نکو بهانه
بگیروم جان دوگشته از لبای تو
او کنج لب توره کدوم نشانه