چیمای تو توره گفت تاشه ده دیل مه
نییه ده جای خو هیج دیل سبیل مه
دایم قد یاد تو ده گفتگویه
قد خو بخیه کدی دیل مه دلیل مه
تو چیم نگی آلی جام شرابه
تار مژگان شی هم سیخ کبابه
قتی قاشای ناز توره موگویه
بی بولغه توغ کده حال مه خرابه
شو و روز باد ازو قد مه ده جنگه
او روز که ننگروم دونیای مه تنگه
ازو چیم خورد ده دیل زخمای کاری
غدر که خم تمایه دیل شی سنگه
لب نازوک دیله قیله موکونه
دیله شارو کده چیله موکونه
امو لازه که چیم ده چیم شوی تو
بوگی دیل نا دیله ری له موکونه