ده هر کالا بشی توره مینخشوم
امو یار بلیبوره مینخشوم
اگه کولجی کنی تو روی ماتو
رفیق ناز دیل خوره مینخشوم 
نشانی تو ده راه گشتو مغولی
منی سیال تو ده شیشتو مغولی
امو استیره‌ی روشون مه تویی
جلو روزنگ مه ده دان نغولی 
توغری توره موگی بی باگی آلی
کمی ساده ولی دل پاگی آلی
شیری استی موگوم توره شیرین جان
مگم قیرو کمک شکاگی آلی 
ده ای شیرا دل مه خالی نموشه
ده ای آغیل مو بقالی نموشه
بیا یک روز که ما پالوی تو بیشنوم
از بس توره دروم حالی نموشه 