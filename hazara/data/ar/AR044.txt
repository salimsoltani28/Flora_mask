چشیم ده رای تویوم خانه بیایی
قوده مویا بلی شانه بیایی
خیلی دیره که چیم ده چیم نشودی
ایشیل پیرون خو پوشیده بیایی
بوگی توره رفیق تو قد چیمای خو
تیی دندو کنو بریگ لبای خو
زبون عاشوقی استه ایشاره
ایشاره کو بوگی کل گبای خو
تو خاطر جم بشی ایشاره فاموم
تنا ده یاد تو دایم کنج باموم
منی‌ی ما و تو توره نمنده
موگوم عاشوق تویوم دیگه تماموم
عاشوقی دیل برکی رمز و رازه
عاشوقی از تی‌ی دیل یک اوازه
گب دیل مره از دیل خو بپرسو
عاشوقی سجده و مهر و نیمازه