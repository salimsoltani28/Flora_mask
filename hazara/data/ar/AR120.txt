تویی ار جای امونجی دل مه موره
دل عاشیق موگه چیمای شی کوره
دایم موره مگم بیلگه نداره
دریایی عاشوقی ره آو شی شوره 
یگ را ده جای نییه که مییه موره
ای دم راسی نییه یک کار زوره
ایم گشت بیا تو که پالوی تو بیشنوم
بیل که مردوم بوگن از دل خو جوره 
دو دنیایه تنا یک آردو چیم تو
یگ ادلی برابر سیو دو نیم تو
کج قاشای ناز شمشیر جنگه
توقی تیله کنو که بیشنه قیم تو 
غدر موللو نکو دنیا امی یه
جای ار خوب و بد آخر زیمی یه
بغل واز کو بغل تو خود بیشته
بخند که خندیدون تو دلنشی یه 