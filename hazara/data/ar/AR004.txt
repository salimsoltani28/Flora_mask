ده ای جلگه تنا دلبند مه تویی
امو رفیق دلپسند مه تویی
نموفاموم تنا تویی ده دیل مه
اگه بد خوی شدوم اسپند مه تویی
موفامی تو همو آرام جانی
از بس که خوش قدوم و میربانی
نمیتنوم تره پرموشت کنوم ما
ده رگ و استغون مه جاویدانی
تو حس خوب هر بیگا صبای مه
کشکی خانه تو بود ده سر رای مه
ده دام عشق تو اسیر و دلتنگ
مره بسته کدی قد دیست و پای مه
دایم دیل مه چیمای تو یاد موکونه
ده دیل غوغایه که فریاد موکونه
پیدا کنو رفیق یک راه چاره
مره حلال کده بر باد موکونه