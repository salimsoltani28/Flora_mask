هوای تو گیرد و بر مه شوپرگه
خیال تو دور سر مه شوپرگه
نموشه که نباشی تو ده دیل مه
دیل مه پیکی تو وری تیت پرگه
گیمای پل خشک ده دیل مه منده
از تیی چادری موکدی خنده
بییه بلند ده هر کالا میشینه
مغول خنده‌ی تی چادیر تو قنده
شیوه برچی ره خاگ‌مدکی موکدی
موی دیراز خوره ادکی موکدی
پتلون و چادری هیچ سم نمیماد
تو ریشخندی و بی باکی موکدی
منی سه پل رفیق جولو موکدی
جاییل نادونه سرگردو موکدی
پل‌سوخته پل‌خشک و پل سرخ
تو ماشر نه بلکه طوفو موکدی