دیروز دیدم نبود سرمه ده چیم تو
ندیدم ما ازو ناز قدیم تو
تو آموخته کدی قد ناز کدون خو
تیی قاشا دو بادام دونیم تو
خریدار ازو ناز قشنگ ام
بیزو ماهی وری ده دام چنگ ام
خیال خالی نییه دایم ده دیل مه
ده گیرد گوشه رفیق جانی ملنگ ام
تو ناز کنو بوگی که سر خو بیلوم
بلی الغه دلی خو تر خو بیلوم
بوفانی قدر و منزلگاه عشقه
تفنگ و سنگر و دفتر خو بیلوم
تو نقاشی کده خود خدایی
لطیف و مهربان اهل وفایی
رفیق جانی موفامی دیله پیش تو
تو از حساب دیگرو پگ جدایی