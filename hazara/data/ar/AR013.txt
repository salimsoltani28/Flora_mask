دیل دیل‌دادگی خیلی بریگه
روز روشون شی  شو ادلی تریگه
کشکی مولا  آکو آذو میدادی
دیل مه د جای نیه خانه شریگه
واده  رافته  تو ر دیل مه خبر کد
امو نازدانه  از مولگ  مو سفر کد
قد خو کولجی کده بوردی تو دیل مه
رافته رافته  دوری‌ی تو اثر کد
ازوباد  ما بیخی لالو شدوم یار
جول کونه  تی‌ی دالو شدوم یار
د پیش چیم مه تو موخری تو دایم
رنگ روی زرد و زرد آلو شدوم یار
چیمه روشو مونه پیغام سلام تو
تورای دیل نشی شیری  کلام تو
شوه  روزی که بنگرنوم دوگشته
آته  توره  بوگوم موشم غلام تو