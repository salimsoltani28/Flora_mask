پنای شی ده خدا که انفجاره
پنای شی ده خدا که انتحاره
مره دونیا و دین استه دیده مه
نموفاموم بچی ده سر مه قاره
اگه چه جونمرگی خیلی سخته
نیال شندو به امید درخته
خدا میدنه و خود حکمت شی آلی
که موبره بند‌ه‌های خوره شینخته
تاکه زنده استم بانه مه تویی
امو زیب بلی شانه مه تویی
تویی مکتب تویی آیین و دین مه
نازک نوربند و دوردانه مه تویی
ده بانه عیدکدو مییوم دیدون تو
خیلی دیره ندیدوم خندیدون تو
واده که چیم ده چیم موشی قشنگه
مه صدقه‌ی ازو سلام ددون تو