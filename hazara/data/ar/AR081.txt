تنا از گا ته گا ده دیل مه استی
رفیق راه سر سنگچیل مه استی
امو یک دلنشی تویی تو بودی
جلو چیراغ منی محفیل مه استی
بی تو دیل مه قد دیگرو سم نیسته
پیوندی تار خام ماکم نیسته
ده دیل شیشته تو کار خود مه نییه
ده دیل شیشتو کار آدم نیسته
مره بریو نکو که دیل نداروم
ازی دونیا دیگه حاصیل نداروم
لب بریک قاشای ماه نو تو
از تو شیری ده ای آغیل نداروم
بغل واز کو از تو نفس بگیروم
قصول دیله از تو پس بگیروم
عسل از لب الوندی بریگ تو
تاشه از چیم هر ناکس بگیروم
