به‌غیر تو کسی دلشین مه نییه
به‌غیر تو کسی گلچین مه نییه
دووای سر دیست مه نام از تو
تنا ده نیماز پیشین مه نییه
تویی ده رگ و گوشت استغون مه
نفس و جان رمق و رنگ خون مه
نموشه که تره پرموشت کنوم ما
یادای تو لازه لازه سر زبون مه
بیا که درمه سخته چیم ده رایی
بیا که درمه هیچ نمنده جایی
تویی دایم درمه سوال دیل مه
قسم میدیوم رفیق رو تر بیایی
مره جادو کده بادام چیم تو
کومای جوب ماخ سیو دو نیم تو
خدا میدنه و خود تو او نفس جان
مایوم رفیق امو یار قدیم تو