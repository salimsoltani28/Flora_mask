پس از باریش بسم افتو میایه
لب خنده پس از کوتو میایه
تو قایم ایسته شو دیل خو نکو دیغ
یک مشت که کم شده موتو میایه
یقین دورو ده کس دایم نمومنه
سنگ پای سنگ کج قایم نمومنه
مو گو مرگی دیدیم چله زیمیستو
دیدیم که ظلم هیچ ظالیم نمومنه
چار سو چیراغه روشنایی موکونه
ازمو طلب بینایی موکونه
بلی بام بور شو تو چار سونه توغ کو
کار اصلی ره دانایی موکونه
دیگه افتوه کس تاشه نمیتنه
زیمی ازمویه کس خاشه نمیتنه
اگه کشته شدیم کشته موشونه
بی بولغه کس دیگه ماشه نمیتنه
