توره ده خاو و بیداری مونوم یاد
بی تو آیین و دین آردوی شی برباد
تویی که دیل مونه هر لازه بانه
آخر ای دیل گمو که سر مره داد
گیله از دیل کنوم یا از چیمای تو؟
گردون خو کیل کنوم پیش لبای تو
ملنگ و مست و بی پروا رفیق جو
لب چوشمه میی چپلق ده پای تو
مه از خیال تو بور شده نمیتنوم
از کس اوال تو پرسیده نمیتنوم
تمام کار و بار مه زندگی مه
به غیر تو ده کس دیده نمیتنوم
تو حال مره خبر استی نیستی؟
خبر از بلنه‌سر استی نیستی؟
خدا میدنه که دلتنگ تو استوم
دور ازجان خون جگر استی نیستی؟