دیل مه خالی قدی چوقرا نموشه
اگه شه قد ازی اوقرا نموشه
ده جان مه او و آودیده نمنده
دیل مه بخیه قدی نوقرا نموشه
کابل دیل مه سم شدیار گشته
بیخی کاه‌‌دو شده انبار گشته
قیامت ره بیا توغ کو ده دیل مه
به مثل دیمزنگ اوشار گشته
خیال مونی بوگی که سیل اماده
بلدی بیرو کدو قد بیل اماده
نه مکتب ماند نه آدم ماند نه گندم
خر و قاطیر قتی شی جیل اماده
قدیمی رسم صد ساله جیدایی
قلبه تخمیی بی ماله جیدایی
جیگر قیله شده ای سو ده اوسو
جیدایی زخم صدساله جیدایی