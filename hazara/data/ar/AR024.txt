هر کس پتلام مونه ده پای مو آردو
قبقو میله ده سر رای مو آردو
خبر ندره گفته چاه کن ده چایه
خدا جان استه هوا خوای مو آردو
دو دیل یکجای شونه سیوم خدایه
خدای عاشیقو از پگ جیدایه
نه سودای بهیشته نه جهنم
چارسو قبله شی یه هر سو خدایه
دونیا قد عاشوقی موشه خدایی
رایی شیطو موگه رای جیدایی
بیا این دیل بگیر خدایه اینجی
اگه دشته بشی بورو بیایی
دیل آزاری نییه رسم و ریواج مو
دانای دیله ده اوگره اوماج مو
شیشتون روی ده روی روزه نیمازه
اگه چه کوته گگ سفره قیغاج مو