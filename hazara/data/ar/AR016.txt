کشکی بودی که درد دیل موکدی
ده ای ملگا قتی منزیل موکدی
باور مو‌ نموشود که ای رقم شی
قتی شیشته یاد آغیل موکدی
ده یک گوشه تنا استی ده اونجی
ده یک گوشه تنا استوم ده اینجی
بنالوم یا ننالوم روز شی امده
پرک پاتو شدی هرسو ده کونجی
بی تو سخته بی تو اینجی نفس‌مه
بی تو بندی شده دم ده قپس‌مه
تو خو ادلی رمق و زنده‌گی مه
تویی رفیق دم قتی و کس مه
همو شور و نشاط زند‌ه‌گی مه
همو بند و بساط بند‌ه‌گی مه
خدا میدنه تو بودی و تو استی 
تویی عشق و تویی بالند‌ه‌گی مه