سر رای تو بشینوم دم بگیروم
شاخ دامون تره ماکم بگیروم 
قسم بدیوم تره ده کیرپکای تو
ازو باد دیل خوره ما جم بگیروم
ده دیل شیشتو بی‌بولغه توغ کدونه
موللو کدو بیخی اشلوغ کدونه
ازی که دیل ددوم خرابه گشتوم
کباب و جورمله و قوغ کدونه
مره بیرو کده چیمای ناز تو 
اوزو چوزو کده گردون قاز تو
بلی لبای تو گشته خون آدم
قبول نییه رفیق روزه نیماز تو
ده ای پاسو رفیق درگ تو گومه
بچی خیرت بشه آوور تو چومه
پیغام بدی رفیق که چیم ده رایوم
بخند که خندیدون تو خوش قدومه