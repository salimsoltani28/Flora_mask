تو که رافتی ده کی عیدی بیاروم؟
پس مافتی ده کی عیدی بیاروم؟
عکسای تو نشانی دیوال خانه
بچی رافتی ده کی عیدی بیاروم؟
قرگ تو دیست خو بیل که دیل مه زخمه
تمام پیکر آغیل مه زخمه
ده استغون مه خورده تیغ ظالم
کتاب و قلم و تاصیل مه زخمه
بوگی که قوغه بیخی دیل جگر مه
غم دونیا تمام امده ده سر مه
بلی قوغ دیست خو بیل تا با خبر شی
قیله قیله شده جان و تکر مه
گیمای تو پیش چیم مه یه ده هر تاغ
از هر دانه شی ده جگر مه یک داغ
چطور ما توغ کنوم جای خالی تو
شاخی میده شده آخر ازی باغ