مه استوم عاشق چیمای پاتو
دیل مه تنگه بلدی قاشای پاتو
خیلی دیره چیم ده چیم نشودی
خودشی موفامه و خدای پاتو 
دیل پاتو فقط اینه وری یه
صاف و سوچه بوگی گینه وری یه
نمینخشی تو که پاتو کی استه
بریگ لبای سرخ خینه وری یه 
بریگ بییه بیلند اوماغه دیده
هوشیار استه بوگی که زاغه دیده
مزدور چوپو ره هیچ قابو نمیله
کاکه آغیل، کاکه سراغه دیده 
دو دیل یکجای کدو کار خدایه
کار خدا کار دور از بلایه
قدی یادای شی دیل کندو وری پور
خدا میدنه ایساب مو پای ده پایه 