توره از غم نگی که غم غدره
ده ای شوای یخ شبنم غدره
شاخ افتو وری قد گل بخندو
ده ای جلگه رفیق ماتم غدره
موسوزوم شمع وری از دیل درون خو
نمیاروم ده روی و نه زبون خو
موسخندی قد لب بریگ قشنگه
دوا کو درد مره قد خندیدون خو
ده ای کوه و کمر میکشی تنایی
نه غم شریک نه هم درد آشنایی
توره قد غم قتی بغل کنوم ما
ده پیش چیم مو بییه روشنایی
دیلی کوتو خوره خالی کنی مو
پرموشت ای سال خشکسالی کنی مو
تو بارو کو تو گل کنو بخندو
 درگه‌ی دیل خوره جالی کنی مو