مره دونیا و دین استه چشیم تو
که قد توره عجین استه چشیم تو
باچه بشه زبون چیم بوفامه
همیشه ده کمین استه چشیم تو
ناگانی توغ مونی قد نیم بادام
روز روشو موشونه پیشلون شام
عاشیق شدو که شاخ و دم نداره
چیمای مو کور موشه موری بلی دام
کج قاش سیای توره بلیبور
سفیدی بند پای توره بلیبور
خوی و بوی تو ده گرگ ادلی مومنه
تورای خمتمای توره بلیبور
قوده مویای چلپسکی ره صدقه
ایرغه رافتون تو تدکی ره صدقه
خان و ارباب مییه خانه طلبگار
پیش درگه تو خاگ مدکی ره صدقه