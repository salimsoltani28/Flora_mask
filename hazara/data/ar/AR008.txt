پاتو ماتو شده رافته بلی بند
نمیگره هیچ اوال که غمه می‌کند
باور تو نمییه از چیم مه توغ کو
ده ای آغیل تنا بلدی مه نوربند
آلی پاتو نگی تو دیل جیگره
بیا از دیل مه بوگی چیز خبره
لبای شی قنده کومای شی شیری یه
دیل مه بلدی چیمای شی در به دره
پاتو از گا ته گا ده دیل مه شیشته
فقط یک خندیدون شی در مه بیشته
ده کار عاشوقی خود شی موفامه
که محبت خوره ده دیل مه کیشته
ما دیغ شدوم موسوزه دیل جگر مه
بوگی که هیچ نییه ای سر ده سر مه
گهی ده خاو مه مییه ناز کدون شی
پاتو جان ناز کده مییه ده بر مه