ده سر هوای تو یه گشتوم هوایی
ده دیل درده کجا استه دوایی
دری ندری خبر ازی چقور زخم
تنا خود خدا میدیه گوایی
عاشوقی زخم و درد و بی‌قراری
عاشوقی جان کنی و انتظاری
تا که عاشوق نشی تو پی‌نموفتی
دو چیمای‌ی رفیقه پیره‌داری
تنایی و سایه دیواله جای مه
لب دریا سایه نیاله جای مه
همیشه مست و مشغول تو استوم
دان درچه‌ی چارده پاله جای مه
تویی دیل مه تویی خود تو جگر مه
تو میچید و تو خوشید و قمر مه
تویی که قد نفس مه موری میی
دیل مه تنگه رفیق بگیر خبر مه