رفیق دیل مه بلدی تو شاپرگه
خوشی ده دیل بیخی لادرگه
دیل مه برچی وریه دشت ارچی
بوگی پیکی تویه که تیت پرگه
می‌لزره  بی‌دریغ از بس بریگه 
شو و روز قدی صدها غم شریگه
روز و شو یک شده ما پی نموفتوم
دونیای روشنگی سر مه تریگه
چیمای تو خندیده تو یاد مه مییه
کومای افتو زده تو یاد مه مییه
پل سرخ و پل خشک و قلای نو
پتلون چسپیده تو یاد مه مییه
چادیر نارنجی موی دو رنگ تو
واده رافتو او پای زده گیرنگ تو
پگ شی ده دیل مه یه لبماله گشته
موسخندی و مزاغای قشنگ تو